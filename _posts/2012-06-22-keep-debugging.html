---
layout: post
title: Keep Debugging
date: 2012-06-22 06:24:14.000000000 +07:00
type: post
parent_id: '0'
published: true
password: ''
status: publish
categories:
- Software Engineering
tags: []
meta:
  _edit_last: '12346080'
  _wpas_done_twitter: '1'
author:
  login: varokas
  email: varokas@panusuwan.com
  display_name: varokas
  first_name: ''
  last_name: ''
---
<blockquote>Programming(n) - The art of debugging a blank sheet of paper<br />
(http://f2.org/humour/programming/)</p></blockquote>
<p>หลายๆ คนเกลียดการ debug ผมแนะนำให้อย่าทำอย่างอื่นเลยนอกจาก debug ครับ ให้ลองจินตนาการดูว่าโลกนี้ไม่มีสิ่งที่เรียกว่า feature</p>
<p>เมื่อตอนเราเริ่มโปรเจค เป็นไฟล์ว่างๆ เปรียบเสมือนกระดาษเปล่า เอาหน้าเปล่าๆ นี้ไปส่งลูกค้า ก็จะโดนบ่นกลับมา เพราะที่จุดนี้โปรเจคเราทำอะไรตามที่ลูกค้าต้องการไม่ได้ซักอย่าง โปรเจคเราเต็มไปด้วยบั๊ก มองไปทางไหนก็เป็นบั๊ก บั๊ก บั๊ก ถ้าโปรเจคของเราคือการทำเวปบริษัท ยกตัวอย่างบั๊กที่สำคัญๆ มาสามอันดับแรกที่ลูกค้าเจอ และลูกค้าคิดว่าต้องแก้โดยด่วนเป็นอันดับแรกๆ ก็คงจะเป็นประมาณนี้</p>
<ol>
<li>expected: เมื่อ user เข้ามาที่เวป จะพบกับหน้าแรกที่มีโลโก้บริษัท</li>
<li>expected: ในหน้าแรกของบริษัท จะมีลิงค์ไปยังเวปบอร์ด</li>
<li>expected: เมื่อกดปุ่ม contact us จะกระโดดไปหน้าที่มีที่อยู่และเบอร์โทรติดต่อของบริษัท</li>
</ol>
<p>นิยามการพัฒนาซอฟแวร์ของเราก็คือ การเริ่มแก้บั๊กไปทีละตัว จากกระดาษเปล่าที่ไม่เคยใช้อะไรได้ ไปที่หน้าแรกก็ไม่เจออะไร ก็เริ่มแก้บั๊กโดยใส่หน้่า homepage ให้คนเข้ามาดูได้ เริ่มมีคุณค่ามากขึ้น ต่อมาก็แก้บั๊กตัวถัดๆ ไป เริ่มมีลิงค์เข้าไปยังหน้าต่างๆ โปรแกรมเราจากทำอะไรไม่ได้เลย พอแก้บั๊กไปเรื่อยๆ ก็ตรงกับความต้องการของลูกค้ามากขึ้น เริ่มมีประโยชน์มากขึ้นเรื่อยๆ ตามกาลเวลา</p>
<p>ในระหว่างที่ทำโปรเจคอยู่ ถ้าลูกค้ามีบั๊กในใจอยู่หลายๆ ตัว ก็ช่วยลูกค้าจัดลำดับความสำคัญก่อนหลัง แล้วก็สัญญากับลูกค้าว่าจะทำจัดกลุ่มทำการรีลีสบั๊กที่ถูกแก้แล้วยังไงเมื่อไหร่ เวลาที่แก้บั๊กเสร็จแต่ละตัวก็เอาไปให้ลูกค้าดูว่า บั๊กนี้แก้ได้ถูกต้องหรือยัง อดทนแก้บั๊กไปทีละตัว จนกว่าลูกค้่าจะหาบั๊กไม่เจอแล้ว ก็ไม่ต้องทำอะไรต่อ</p>
<p>มาถึงตอนนี้หลายๆ คนคงนึกด่าในใจแล้วว่า มันก็เหมือนๆ กันน่ะแหละ แค่เราแอบเรียก feature ว่า bug เฉยๆ</p>
<p>ถูกต้องเลยครับ แต่ถ้าเราคิดว่าไม่ต่่างกันแล้ว ทำไมโปรเจคจำนวนมาก ยังคงมี bug list แล้วก็มี feature list อยู่ล่ะ? ไปอ่านดูสกรัมดีๆ ก็เห็น backlog อยู่อันเดียว งานทั้งหมดที่ต้องทำเพื่อให้เกิดซอฟแวร์ของเราเกิดคุณค่ามากขึ้น เค้าก็บอกให้ใส่ไว้เป็น work item ใน backlog ที่่ว่านี้ แต่หลายๆ ทีมก็ไม่วายมี bug list แยกออกมาอยู่ดี เวลาถามว่าบั๊กที่ไม่ได้เกิดจากการทำไม่ตรง spec คืออะไร คำตอบก็คือ "สิ่งต่างๆ ที่ควรจะมี แต่ไม่ได้อยู่ใน spec" สรุปแล้วก็คือ ต่างกันแค่ feature คือ สถาณะของระบบที่คิดได้ก่อนจะทำว่าควรจะมี ส่วน bug คือมารู้เอาทีหลังว่าต้องมีจากการได้เริ่มเห็นโปรแกรมมากขึ้นเรื่อยๆ</p>
<p>ถ้าการพัฒนาซอฟแวร์คือ การเพิ่มคุณค่าของระบบไปเรื่อยๆ ให้มีสามารถทำงานได้ตรงกับความต้องการกับลูกค้ามากขึ้นเรื่อยๆ การแก้บั๊ก bug หรือ เพิ่ม feature ก็ทำให้ระบบเราใช้งานได้ดีขึ้น ตรงใจมากขึ้นเรื่อยๆ คำถามคือ เราจะพยายามแยกสองอย่างนี้ออกจากกันทำไมครับ?</p>
