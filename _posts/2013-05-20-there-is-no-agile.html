---
layout: post
title: Agile ไม่มีอยู่จริง
date: 2013-05-20 23:40:55.000000000 +07:00
type: post
parent_id: '0'
published: true
password: ''
status: publish
categories:
- Software Engineering
tags: []
meta:
  _edit_last: '12346080'
  publicize_twitter_user: varokas
  _wpas_done_328171: '1'
  _publicize_done_external: a:1:{s:7:"twitter";a:1:{i:14437560;b:1;}}
author:
  login: varokas
  email: varokas@panusuwan.com
  display_name: varokas
  first_name: ''
  last_name: ''
---
<p>เรื่องนี้ผมเคยพูดใน Podcast ของ Scrumcat ไปรอบนึงแล้ว แต่มาเขียนสรุปให้อีกทีครับ เวลาที่มีคนมาแซวประโยคเด็ดของผม จะได้มีลิงค์ชี้ไปให้อ่านได้</p>
<p>ผมสังเกตมานานแล้วว่า คนที่เริ่มทำอไจล์ เหมือนกับทุกคนที่เริ่มจะทำอะไรใหม่ๆ มักจะมองหาตัวชี้วัดอะไรอยู่ซักอย่างว่าคืบหน้าไปถึงไหนแล้ว อยากจะรู้ว่าเมื่อไหร่เราจะเป็นอไจล์ซักที หรือ ถ้าเราหยิบทีมมาทีมนึง เราจะบอกได้อย่างไรว่าทีมนี้เป็นอไจล์หรือยังเป็น Waterfall อยู่</p>
<h2>Why Agile?</h2>
<p>เคยอ่าน Agile Manifesto ทั้ง 4 ข้อกันไหมครับ ที่เค้าบอกว่า ควรจะเน้นอะไรมากกว่าอะไร เช่นเน้นพูดคุยปฏิสัมพันธ์กันมากกว่าเครื่องมือและวิธีการ เป็นต้น</p>
<p>ผมว่านอกจากคนที่มาอ่านแรกๆ จะงงแล้ว เคยลองหยุดถามตัวเองไหมครับว่า "แล้วเราทำไอ้ 4 ข้อนี้ไปทำไม?"</p>
<p>ข้อดีที่สำคัญที่สุดอย่างหนึ่งเลยของอไจล์​ อยู่ในหลักการข้อแรกเลย ถ้าแอบคลิ๊กลิงค์ของหลักการที่อยู่ใต้ manifesto จะเจอประโยคนี้</p>
<p>"ความสำคัญสูงสุดของพวกเราคือความพึงพอใจของลูกค้า ที่มีต่อการส่งมอบซอฟท์แวร์ที่มีคุณค่าต่อลูกค้าตั้งแต่ต้นอย่างต่อเนื่อง" (http://agilemanifesto.org/iso/th/principles.html)</p>
<p>ส่งมอบซอฟต์แวร์อย่างต่อเนื่องครับ (ไม่ใช่ส่งเอกสารให้เซ็นอย่างต่อเนื่องนะ!) เป็นหลักการสำคัญต่อการตอบสนองต่อความเปลี่ยนแปลงทางธุรกิจของลูกค้า ความต้องการทางธุรกิจของลูกค้าเปลี่ยน ซอฟต์แวร์ที่ส่งมอบก็ควรเปลี่ยนตามเพื่อให้เกิดประโยชน์ต่อลูกค้า ถ้าเปลี่ยนได้คล่องก็ย่ิงเป็นความคล่องตัวทางธุรกิจที่มากขึ้น นี่คือสุดยอดของข้อดีของอไจล์</p>
<h2>Rich or Poor?</h2>
<p>อ้าวแล้วเมื่อไหร่จะเรียกตัวเองว่าเป็นทีมอไจล์ได้ล่ะ? ผมจะบอกว่าคุณเรียกตัวเองเป็นทีมอไจล์ง่ายๆอย่างนั้นไม่ได้หรอก เพราะอไจล์มันไม่มีอยู่จริง</p>
<p>สมมติว่าผมให้ลองประเมินตัวเองดูครับ ว่าตัวคุณเองรวยหรือจน คุณจะตอบว่าอะไร? แล้วคนอื่นๆจะเห็นตรงกับคุณไหม? อะไรเป็นหลักสากลชี้วัดความรวยจน? เท่าไหร่เรียกว่าเป็นกลุ่มคนรวย มีน้อยเท่าไหร่เรียกว่าเป็นกลุ่มคนจน</p>
<p>ผมไม่รู้หรอก ผมตอบไม่ได้ แต่ผมรู้ว่าถ้ามีคนให้เงินผมอีกหนึ่งหมื่นบาท ผมรวย(เงิน)ขึ้นแน่ๆ เพราะฉะนั้น ความรวยหรือความจน มันไม่มีอยู่จริงหรอก มันไม่มีขีดเส้นขั้นแน่นอน เราบอกได้แค่ รวยขึ้น หรือ จนลง</p>
<p>ทีมอไจล์ก็เหมือนกันครับ มันไม่มีเส้นแบ่งบนพื้นหรอกว่า ทำ 7-8 ข้อนี้ได้ เช็คลิสต์ผ่าน ติ๊กถูกให้ครบวันนึงตื่นมาก็เป็นอไจล์ มันไม่ใช่อย่างนั้นหรอก แต่เราประเมินตัวเองได้ว่า วันนี้เราเป็นอไจล์ได้มากขึ้นหรือยัง ทีมเราปรับเปลี่ยนงานที่ส่งมอบให้ลูกค้าเร็วได้แค่ไหน มากขึ้นกว่าเมื่อวานไหม และเป็นประโยชน์กับลูกค้ามากขึ้นหรือเปล่า</p>
<p>ก็เลยเป็นที่มาของคำว่า อไจล์ไม่มีอยู่จริงครับ</p>
<p>ลองเลิกคิดว่าตัวเองเป็นอไจล์หรือยัง เริ่มถามตัวเองว่าตอบสนองกับความเปลี่ยนแปลงได้ผ่านทางซอฟต์แวร์ที่ลูกค้าเอาไปใช้ได้เร็วแค่ไหน?</p>
<h2>More and More Agile</h2>
<p>สรุปแล้ว สิ่งที่เราเรียกว่า Agile หรือ Waterfall น่ะ มันไม่จำเป็นต้องแบ่งกันเป็น 0 กับ 1 หรอกครับ ทีมเราวันนี้ปรับเปลี่ยนงานที่จะส่งตอบสนองกับการเปลี่ยนแปลงได้เร็วแค่ไหน ถ้าวันพรุ่งนี้ตอบสนองได้ดีขึ้น ก็เป็นอไจล์มากขึ้นครับ และยิ่งทำให้ตอบสนองได้ดีขึ้นๆ ก็ยิ่งเป็นอไจล์มากขึ้นๆ แล้วก้าวห่างออกมาเป็น waterfall มากขึ้นเท่านั้น</p>
<p>แล้วทีมคุณล่ะ ตอบสนองต่อการเปลี่ยนแปลงได้เร็วแค่ไหน?</p>
