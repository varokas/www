---
layout: post
title: 'Agile Secret: If it is painful, do it more often'
date: 2013-07-23 02:16:36.000000000 +07:00
type: post
parent_id: '0'
published: true
password: ''
status: publish
categories:
- Software Engineering
tags: []
meta:
  _edit_last: '12346080'
  geo_public: '0'
  publicize_reach: a:2:{s:7:"twitter";a:1:{i:328171;i:68;}s:2:"wp";a:1:{i:0;i:11;}}
  publicize_twitter_user: varokas
  _wpas_done_328171: '1'
  _publicize_done_external: a:1:{s:7:"twitter";a:1:{i:14437560;b:1;}}
author:
  login: varokas
  email: varokas@panusuwan.com
  display_name: varokas
  first_name: ''
  last_name: ''
---
<p>คนที่เคยอ่านๆ เกี่ยวกับอไจล์ โดยเฉพาะเกี่ยวกับเรื่องแถวๆ Continuous Integration คงจะเคยได้ยินประโยคข้างต้นมาบ้าง ผมก็ไม่แน่ใจเหมือนกันว่าใครเป็นคนพูดคนแรก พยายามไปหาก็ยังไม่มีบอกเหมือนกันว่าเป็นใคร แต่เป็นหลักการที่เป็นหมัดเด็ดของอไจล์ (แต่ไม่ค่อยมีคนแถวนี้พูดถึงเลยแฮะ) มันคือ</p>
<blockquote><p>If it is painful, do it more often<br />
- ถ้าอะไรมันเจ็บปวด ก็ทำมันบ่อยๆ -</p></blockquote>
<h3>Not a sadist suggestion!</h3>
<p>ไม่ได้แปลว่าให้เป็นพวกชอบความเจ็บปวด ย้ำๆลงไปจุดที่เจ็บๆ จะได้ทรมานแล้วดิ้นรนหาวิธีมาแก้ไขนะ (มีคนแปลอย่างนั้นจริงๆ นะ แล้วแบบไปไกลเลย)</p>
<p>เค้าแปลว่า อะไรที่มันเป็นสิ่งที่เราจะไม่อยากทำน่ะ สัญชาติญาณความขี้เกียจของเราก็มันจะพยายามปัดๆ ไปค่อยแก้ๆ กันวันหลังใช่มั๊ย เราทุกคนก็คงอยากทำอะไรที่สนุก อะไรที่มันไม่สนุกก็หมักๆ กองๆ มันไว้ทำเป็นไม่เห็นก็ได้</p>
<p>ทีนี้โค้ดรกมันก็ไม่เหมือนห้องรกน่ะสิ มันมองไม่ค่อยเห็นว่ามันรกยังไง รู้ตัวอีกทีก็ตอนที่เราต้องไปนั่งไล่หาบั๊กอยู่เป็นวันๆ แล้วก็บ่นกันว่าใครเขียนโค้ดแถบส่วนนี้ขึ้นมา (วะ) แล้วทำไมตอนแรกไม่ทำให้มันดีๆ (วะ) จะมาเก็บกวาดตอนนี้ก็รกเหลือทนต้องเสียเวลาแก้ไขไปนานเลย แทนที่จะเสียเวลาค่อยๆทำทีละนิดๆ</p>
<h3>Do it early, do it often</h3>
<p>สรุปคือ อะไรที่ไม่ชอบทำให้ "<strong>ทำบ่อยๆ มันจะได้ไม่สะสม" </strong>เป็นชุดใหญ่</p>
<p>ใครเข้าใจอันนี้ได้ ก็จะเข้าใจอไจล์ไปได้เยอะเลยครับ เพราะอไจล์เป็นเรื่องของการเก็บ feedback และปรับปรุงตัวเองบ่อยๆ</p>
<p>ยิ่งทำบ่อย ก็ยิ่งเห็นข้อผิดพลาดได้เร็ว ข้อแก้ไขก็มีทีละนิด แทนที่จะสะสมมาเยอะๆ</p>
<h3>Do everything more often</h3>
<p>ลองมองดูมันมีอยู่เต็มไปหมด ทั้งด้าน management และ technical</p>
<ul>
<li>"ลูกค้าจู้จี้ ตรวจงานทีมีรายการแก้ทีใหญ่ยาว แก้โน่นแก้นี่" --&gt; ก็เอาไปให้เค้าดูบ่อยๆ สิ รายการแก้จะได้มีทีนะนิด (Release Often)</li>
<li>"เอาโค้ดมารวมกันที วอดวายไปเป็นวัน" --&gt; Integrate มันทุก commit นะแหละ จะได้รู้ว่าอะไรเป็นต้นเหตุทำให้มันพัง (Continuous Integration)</li>
<li>"รีลีสที นอนบริษัทไป 3 วัน" --&gt; ก็ไม่เคยจะซ้อมรีลีสเลยนิ มาทำเอาทีเดียวใกล้ๆ จบ --&gt; ก็ซ้อมรีลีสกันบ่อยๆ สิ ทำมันทุกครั้งที่เช็คอินเลย รีลีสไปที่ UAT environment นี่แหละ (Continuous Deployment)</li>
<li>"เทสทีก็พังเป็นแถบ ไม่รู้ว่าพังตรงไหน" --&gt; เขียนเทสทีละนิด รันมันบ่อยๆ สิ จะได้รู้ว่าอะไรพัง (Automated Tests/TDD)</li>
<li>"ขี้เกียจแก้โค้ดตาม code review แก้เยอะแยะไปหมด" - ก็ code review มันบ่อยๆสิ บ่อยมากๆ จนเป็น (Pair Programming) ก็ได้</li>
<li>"ส่งเมล์ไปมากว่าจะเข้าใจ เฮ้อ" - เวลาสื่อสารกัน ก็หาอะไรที่มันโต้ตอบกันได้ไวๆ สิ ไม่เข้าใจจุดไหนก็ถามกลับมาได้เลย จนกลายเป็น (face-to-face communication) ก็ยิ่งดี</li>
<li>... (และอื่นๆอีกมากมาย) ...</li>
</ul>
<h3>One more thing</h3>
<p>สุดท้าย .. แถม ...​"merge นรก กลุ้มใจ" - ก็กองโค้ดที่ไม่ได้รวมกับคนอื่นเค้า (branch / uncommitted code) เอาไว้เยอะๆ เองนิ --&gt; merge มันบ่อยๆ merge มันทุกลมหายใจ จนกลายเป็น (Trunk Development) เลยก็ได้</p>
