---
layout: post
title: Show me the Project Manager
date: 2013-06-06 01:50:59.000000000 +07:00
type: post
parent_id: '0'
published: true
password: ''
status: publish
categories:
- Software Engineering
tags: []
meta:
  _edit_last: '12346080'
  publicize_reach: a:2:{s:7:"twitter";a:1:{i:328171;i:69;}s:2:"wp";a:1:{i:0;i:9;}}
  publicize_twitter_user: varokas
  _wpas_done_328171: '1'
  _publicize_done_external: a:1:{s:7:"twitter";a:1:{i:14437560;b:1;}}
  _oembed_14fe1c7470310829d216b4a6b407f4b4: "{{unknown}}"
author:
  login: varokas
  email: varokas@panusuwan.com
  display_name: varokas
  first_name: ''
  last_name: ''
---
<p>อยู่ดีๆพี่ปอม @Kulawat ก็มาถามในกรุ๊ป Agile 66 ว่า รู้ไหมนะว่างาน Agile Thailand 2013 งานตั้งใหญ่เนี่ย มีใครเป็น Project Manager คำตอบมีตัวเลือกมากมาย มีชื่อของเซเลบทุกคนแทบจะครบ แล้วตัวเลือกไหนล่ะจะเป็นตัวเลือกที่ถูกต้อง?</p>
<p>หลายคนเหมือนแอบรู้คำตอบอยู่แล้วก็เลยเพิ่มตัวเลือก "ไม่มี" จะเป็นทีมอไจล์ มันต้องไม่มี manager สิ มันจะต้อง self-managed ได้ มันต้องบริหารจัดการกันเองได้ ไม่ต้องมีคนมาคุม แล้วอยู่ดีๆ งานมันก็จะเสร็จได้เองด้วยพลัง อานุภาพของทีม ว่ะฮ่าๆๆๆ !!!</p>
<h3>Self-managed is not Unmanaged</h3>
<p>ถ้าปล่อยไว้แค่นี้แล้ว รับรองว่าคาใจแน่นอนว่า แล้วไม่มีใครคุมอะไร มันจะไม่มั่วหรอ มันไม่ต้องมีการจัดการกันเลยรึไงว่า ใคร ทำอะไร ที่ไหน กับใคร เมื่อไหร่ ก็แถๆมั่วๆ ไปเรื่อยๆ จนกว่าจะเสร็จ?</p>
<p>ก็เลยอยากจะย้ำให้อีกทีว่า การจัดการตัวเอง​ (self-managed) ไม่ได้แปลว่าไม่ได้มีการจัดการ (unmanaged) นะ แต่แปลว่า ตัวทีมหาวิธีจัดการกันเอาเอง โดยไม่ต้องพึ่งคำสั่งของเบื้องบนจากใครซักคน</p>
<p>ถ้ายังนึกไม่ออก ผมชอบให้คิดซะว่า ทุกคนเป็น manager ของการ์ดที่ตัวเองกำลังจะทำก็ได้ครับ</p>
<h3>Self-managed? But How?</h3>
<p>อ่ะยกตัวอย่าง นี่คือเหตุการณ์จริงที่เกิดขึ้น</p>
<ol>
<li>อยู่มาวันหนึ่ง @Amp ก็หยิบการ์ด "จงทำให้ทุกคนในงานได้เสื้อไปใส่" ขึ้นมาทำ</li>
<li>@Amp ก็เริ่มคิดว่าจะต้องมี การถามขนาดเสื้อกับผู้เข้าร่วมงาน การติดต่อร้านและเลือกแบบเสื้อ การออกแบบลาย เป็นหลักๆ</li>
<li>เมื่อเห็นภาพแบบนี้แล้ว @Amp เลยจัดการต่อดังนี้
<ol>
<li>@Amp เห็นว่าตัวเองเทพเรื่องออกแบบลาย เลยจัดการทำเองซะเลย</li>
<li>เรื่องติดต่อร้านเสื้อไม่มีประสบการณ์เลย เลยขอความช่วยเหลือกับ @Natty ที่เคยทำปีที่แล้ว ให้มาแพร์ แล้วช่วยกันทำ</li>
<li>เรื่องถามขนาดเสื้อ ก็ขอความช่วยเหลือกับทีม ซึ่ง @Karan ก็อาสาไปแก้ใน Eventbrite ให้เพราะตัวเองกำลังทำงานแถวๆ นั้นอยู่</li>
</ol>
</li>
<li><span style="line-height:1.7;">จากนั้น @Amp ก็ติดตามงาน(จิก) ที่แตกออกมาจนการ์ดนี้เสร็จสมบูรณ์เป็นเสื้อให้ทุกคนได้ใส่ในงาน ถ้าแอบมองเห็นว่างานอาจจะล่าช้ากว่าที่กำหนด ก็จะรีบไปบอกกับ Product Owner @Varokas ตั้งแต่เนิ่นๆ จะได้ปรับแผนรบกันได้</span></li>
</ol>
<p>จากเหตุการณ์นี้จะเห็นได้ว่า ณ วินาที ที่ @Amp หยิบการ์ดมาทำงาน เค้าก็จะแปลงร่างเป็น manager ของการ์ดนั้นทันที​ และมีหน้าที่รับผิดชอบให้งานนั้นสำเร็จให้ได้ จะเห็นว่า @Amp ทำทุกอย่างที่ manager ต้องทำ ตั้งแต่ลงรายละเอียดของงาน จัดหาคนมาทำงาน ติดตามผลงาน และประสานงานให้การ์ดนี้สำเร็จ</p>
<p>จากนั้น @Amp ก็ไปหยิบการ์ดใหม่ และแปลงร่างเป็น manager ของการ์ดใหม่การ์ดนั้นต่อไป</p>
<h3>Everybody is a Manager</h3>
<p>สรุปแล้ว ผมว่า คำตอบที่ถูกที่สุด คือ ในบรรดาทีมงาน ATH2013 ผมเห็น manager เต็มไปหมดเลย</p>
<ul>
<li>@Attapong เวลาไปหยิบการ์ด "หาข้อมูล speaker" ก็แปลงร่างเป็น manager ของการ์ดนั้น</li>
<li>@Pam เวลาไปหยิบการ์ด "หาสถานที่จัดงาน" ก็แปลงร่างเป็น manager ของการ์ดนั้น</li>
<li>@Sunai เวลาไปหยิบการ์ด "สรุปผลจากแบบสอบถาม" ก็แปลงร่างเป็น manager ของการ์ดนั้น</li>
</ul>
<p>ในทีมอไจล์​ ทุกคนเป็น manager ครับ รับผิดชอบการ์ดที่หยิบมาให้สำเร็จให้ได้ด้วยวิธีการใดก็ตาม ทำแบบนี้งานก็จะสำเร็จได้โดยไม่ต้องมีมือจากสวรรค์มาบงการครับ</p>
<p>แล้วส่วนคำถามว่า "Product Owner มีไว้ทำอะไร?" เดี๋ยวค่อยมาบอกอีกทีครับ :-)</p>
<p>อยากรู้เรื่อง self-managed มากกว่านี้ ลองอ่านดูในบทแปลจาก @Korn4D ได้ที่นี่ <a href="//korn4d.wordpress.com/2013/04/24/bridging-the-management-gap/">http://korn4d.wordpress.com/2013/04/24/bridging-the-management-gap/</a></p>
