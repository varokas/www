---
layout: post
title: Sketch Me
date: 2012-07-04 06:21:45.000000000 +07:00
type: post
parent_id: '0'
published: true
password: ''
status: publish
categories:
- Software Engineering
tags: []
meta:
  _edit_last: '12346080'
  _wpas_done_twitter: '1'
  _wpas_skip_facebook: '1'
  _oembed_7981b150f9ef54c7c08b64569c629cbe: "{{unknown}}"
  _oembed_3f02f800fc7e50bb32a1e57f28a239e1: "{{unknown}}"
author:
  login: varokas
  email: varokas@panusuwan.com
  display_name: varokas
  first_name: ''
  last_name: ''
---
<p>อันนึ้เป็นอีกเกมนึงที่เอาไปเล่นในงาน Agile Thailand 2012 เกมนี้เป็นเกมที่ผมคิดขึ้นเองชื่อว่า Sketch Me ซึ่งจะสะท้อนให้เห็นถึงข้อจำกัดของกระบวนการเก็บ Requirement แบบที่ใช้กันทั่วไป ที่อาจจะทำให้เราไม่สามารถพัฒนาซอฟต์แวร์ได้ตรงตามความต้องการอย่างเต็มที่ พร้อมทั้งเสนอ "ทางเลือก" ให้ได้เห็นกันครับ</p>
<p>ใครดูแล้วติดใจอยากเอาไปเล่นก็ได้เต็มที่เลยครับ ให้เครดิตและก็ลิงค์กลับมาที่ <a title="www.varokas.com" href="http://www.varokas.com">www.varokas.com</a> ด้วยนะครับ</p>
<p>เนื่องด้วยข้อผิดพลาดทางเทคนิคทำให้วิดีโอไม่มีสรุปตอนท้าย ไม่เป็นไรเดี๋ยวผมจะสรุปให้ฟังในบล็อกนี้แหละ<br />
[youtube:http://www.youtube.com/watch?v=K0xJ8vqafno]<br />
Slide ดูที่นี่: <a href="https://docs.google.com/a/panusuwan.com/presentation/d/1attb-82DRsRFU8mV1byd6KSGCNp72RlQvNsu1eVSyFw/edit">https://docs.google.com/a/panusuwan.com/presentation/d/1attb-82DRsRFU8mV1byd6KSGCNp72RlQvNsu1eVSyFw/edit</a></p>
<h2><!--more--></h2>
<h3>Round 1 : ตัวอะไรเอ่ย?</h3>
<p>เกมนี้ไม่มีอะไรยากเลยครับ แค่วาดรูปตามคำบอกเล่า เหมือนกับตำรวจวาดรูปคนร้ายตามคำบอกเล่าของพยานนั่นแหละครับ สำหรับเกมนี้ผมจะให้คำบรรยายของสัตว์ประหลาดตัวนึง ซึ่งสัตว์ตัวนี้ มีอยู่จริงในโลก หลังจากทุกคนหยิบกระดาษมาคนละแผ่นแล้ว ในรอบแรกผมให้ทำตามขั้นตอนนี้</p>
<ol>
<li>ให้คำบรรยายเริ่มต้นเป็น 4 ข้อสั้นๆ สำหรับตัวอย่างที่เล่นมีคำบรรยายดังนี้
<ol>
<li>หน้าแป้นๆ</li>
<li>มีขาสี่ขา</li>
<li>หางแบนๆ</li>
<li>ที่หูมีขนเยอะๆ</li>
</ol>
</li>
<li>ให้เวลานาน 5 นาที ให้ทุกคน ซักถามได้ทุกอย่าง ให้ละเอียดที่สุด เอาให้แน่ใจว่าครอบคลุมทุกแง่มุมของสิ่งที่ตัวเองกำลังจะวาด เวลาที่ผมตอบคำถามแต่ละข้อ ก็จะเพิ่มเข้าไปในคำบรรยายเดิมให้ทุกคนได้เห็นเหมือนกัน (จากที่เล่นกันจากคำบรรยาย 4 ข้อ ก็เพิ่มเป็นประมาณ 20 ข้อ ตามข้อซักถาม)</li>
<li>เสร็จแล้วก็ให้ลงมือวาด 3 นาที ตามคำบรรยายทั้ง 20 ข้อที่อยู่บนจอ</li>
</ol>
<p>จากนั้นก็ถึงเวลามาเฉลยครับว่าคือตัวนี้</p>
<p>[caption id="" align="alignnone" width="250"]<a href="http://www.axolotl.org"><img title="Axolotl" src="{{ site.baseurl }}/assets/axolotl.jpg" alt="Axolotl" width="250" height="184" /></a> ที่มา http://www.axolotl.org[/caption]</p>
<p>แล้วก็มาตรวจดูสิ่งที่ทุกคนวาด ก็มีบางคนใกล้เคียงบ้าง แต่ดูดีๆ ก็จะเห็นว่ามีอะไรหลายๆ อย่างขาดไป เช่น ไม่มีใครวาดนิ้วเลย ไม่ได้วาดแขนเป็นสองท่อน หูก็ไม่เหมือน ปากก็ไม่เหมือน หางนี่ไม่ได้ใกล้เคียงเลย</p>
<p>ทุกอย่างนี้ที่ไม่มีเป็นเพราะว่า ไม่มีใครถามเลยว่า จะมีแขน นิ้ว ปาก เป็นอย่างไร ถ้าเป็นแบบนี้ จะถูกไหมที่เราจะสรุปกันเอาง่ายๆ เลยว่า คนทั้งห้อง เก็บ Requirement กันไม่เป็น ไม่ถี่ถ้วน ไม่ละเอียดพอที่จะสร้างสินค้าที่ตรงตามความต้องการของลูกค้่าได้ ทั้งๆ ที่ใช้เวลาไปตั้ง 8 นาที ...</p>
<h3>Round 2 : ลองอีกทีนึง</h3>
<p>รอบนี้ผมให้ทุกคนแก้ตัว ด้วยการให้วาดสัตว์ตัวใหม่ แต่คราวนี้เปลี่ยนกติกา คือ ผมจะไม่ตอบคำถามอะไรเลย แต่ให้ลงมือวาดตามคำบรรยายต่อไปนี้ โดยใช้เวลา 30 วินาทีเท่านั้น</p>
<ol>
<li>ปีกเหมือนผีเสื้อ</li>
<li>ตัวสีดำลีบๆ</li>
<li>มีหกขา</li>
<li>มีหนวดโค้งๆ</li>
</ol>
<p>หลังจาก 30 วินาทีผ่านไป ทุกคนวางปากกา แล้วผมก็เดินตรวจดูพร้อมกับบอกว่าอะไรยังไม่ถูกใจ เช่น ปีกมันลีบเหมือนแมลงปอนะ ตัวเป็นปล้องๆเหมือนมด ขาเป็นท่อนๆ ยาวไม่เท่ากันด้วย ฯลฯ จากนั้นก็ให้อีก 30  วินาทีไปแก้ตามที่บอกไป</p>
<p>อีกรอบ ก็มาจี้จุดกันอีก ว่า ขามันต้องยาวกว่านี้นะ มีหนวดโค้งๆด้วย ฯลฯ เสร็จแล้วก็ให้อีก 30 วินาที ไปแก้มา</p>
<p>หลังจากรอบนี้แล้ว ผมก็ได้รูปที่ผมพอใจแล้ว ก็จบรอบนี้เพียงเท่านี้ ใช้เวลาวาด รวมถึงแก้ และให้คำแนะนำแล้ว ใช้ไปไม่ถึง 5 นาทีเลย</p>
<p>[caption id="" align="alignnone" width="275"]<img title="Hawk Wasp" src="{{ site.baseurl }}/assets/tarantulahawk.jpg" alt="Hawk Wasp" width="275" height="274" /> credit: bugman123[/caption]</p>
<h3>Round 1 Conclusion: The way we usually work?</h3>
<p>ในหลายๆ ทีม เวลาทำโปรเจคซอฟต์แวร์กัน ก็มีสถาณการณ์ไม่ต่างอะไรกันกับเกม Sketch Me ตอนรอบแรกซักเท่าไหร่</p>
<p>เริ่มจากทีมเราพยายามส่ง Business Analyst มือฉมังผู้ที่เชี่ยวชาญที่สุด ไปคุยกับลูกค้า เพื่อเก็บข้อมูลของระบบที่จะสร้างให้ได้ละเอียดที่สุด ครอบคลุมที่สุด ใช้เวลานานเท่าไหร่ไม่เป็นไร เพราะทุกคนเห็นความสำคัญว่า Requirement เป็นสิ่งสำคัญ ต้องเก็บมาให้ครบ แล้วก็เขียนเป็น use case เป็นปึ๊งๆ โยนมาให้กับ Dev, QA ซึ่ง Dev กับ QA ก็น่ารัก ทำทุกอย่างตาม spec ที่ให้มาเป๊ะๆ ทุกแง่มุมเก็บหมดจด</p>
<p>เสร็จแล้วพอลูกค้าเห็น ก็ไม่พอใจซักอย่าง อยากแก้โน่นนี่เต็มไปหมด งานรายละเอียดที่ไม่มีอยู่ในสเปคก็โผล่มาเต็มไปหมด ทีมเราก็หงุดหงิดว่า ทำไม BA ไปเก็บ Requirement ไม่ได้เรื่องเลย ไปคุยกันตั้งนาน จบโปรเจคก็มาสรุปว่า คราวหน้าทีมเราจะเก็บ Requirement ให้ดีและละเอียดกว่านี้ เป็นความผิดของเราเองที่ไม่คิดให้รอบคอบทุกด้าน บางทีมก็พาลไปโทษลูกค้า ที่ไม่รู้ว่าตัวเองต้องการอะไร สุดท้ายแล้วก็อยากจะมาแก้เยอะแยะไปหมด</p>
<h3>Round 2 Conclusion: Show me what I don't like</h3>
<p>Sketch Me รอบสองสะท้อนอีกแนวคิดในการทำงาน คือ เรายอมรับว่า เราไม่สามารถจะไปเก็บ Requirement ทุกอย่างมาได้หมดอยู่แล้ว เราก็ไม่ต้องไปพยายามฝีนทำให้มันละเอียดๆ ให้เครียดกันเปล่าๆ สิ่งที่เราทำได้คือ เอาข้อมูล 4 หัวข้อกว้างๆ มาเข็นออกมาเป็นต้นแบบสินค้าเป็นรูปธรรมให้เร็วที่สุด (30 วินาที) ให้ลูกค้าได้เห็น ได้วิจารณ์ ซึ่งต้นแบบนี้ควรจะใช้เวลาไม่นาน เพราะเป็นแค่หัวข้อกว้างๆ เองจริงมั๊ย</p>
<p>พอลูกค้าเห็นต้นแบบสินค้าปุ๊บก็จะบอกกับทีมได้ในรายละเอียดมากขึ้นว่า มีจุดไหนสำคัญยังไง แล้วตัวทีมก็กลับไปเพิ่มรายละเอียดเหล่านั้นลงไปเรื่อยๆ (30 วินาทีถัดมา) ทำอย่างนี้ไม่กี่รอบลูกค้าก็ได้สิ่งที่ตัวเองพอใจแล้ว</p>
<h3>Making something that does not exist before</h3>
<p>เรามักจะลืมมองภาพรวมกันว่า จะทำซอฟต์แวร์น่ะไม่ได้ทำกันง่ายๆนะ สาเหตุหลักเพราะแต่ละโปรแกรมที่เราเขียนออกมา ลูกค้ากำลังบอกให้เราทำสิ่งที่โลกนี้ยังไม่เคยมีมาก่อนครับ เค้ามาจ้างเรามาเขียนโปรแกรมนี้ เพราะทุกอย่างที่เค้ามีอยู่ ไม่สามารถทำงานตามความต้องการของเค้าได้เป๊ะๆ (ไม่งั้นจะเสียเงินมาจ้างคนเขียนใหม่ทำไม) ทุกๆ อย่างที่เค้าบอก คือ คำอธิบายของสิ่งที่เค้ายังไม่เคยได้สัมผัส เป็นไอเดีย จินตนาการ ความฝันลอยๆ อยู่บนอากาศ แน่นอนว่าตอนพูดให้เราฟังก็บอกมาไม่ครบแน่ๆ และเราก็ไม่สามารถถามคำถามให้มันครบทุกแง่มุมได้แน่ๆ (เราเองก็ไม่เคยเห็น) ขนาดสัตว์ที่มีจริงอยู่ในโลก ยังเก็บรายละเอียดกันได้ไม่ครบเลย แล้วจะมาเอาอะไรกับจินตนาการในหัวของอีกคนนึง</p>
<p>สิ่งที่เราจะช่วยลูกค้าเราได้ ไม่ใช่เป็นการไปบีบคั้นรายละเอียดมาให้เยอะที่สุด แต่เป็นการทำให้เห็นจากคำบรรยายคร่าวๆ แล้วก็เก็บรายละเอียดย่อยลงไปเรื่อยๆ</p>
<p>ข้อสรุปของเกมนี้ คือ Deliver Working Software Iteratively ครับ สิ่งที่เรา "รีลีสบ่อยๆ" ควรจะเป็นไปเพื่อการเก็บรายละเอียดความต้องการของระบบให้มากขึ้น พร้อมๆ กับพัฒนาให้มันสมบูรณ์ขึ้นไปด้วยกันครับ</p>
