---
layout: post
title: 'Agile Thailand 2014 ในความฝัน (ตอนที่ 1: รูปแบบงาน)'
date: 2014-01-20 03:14:22.000000000 +07:00
type: post
parent_id: '0'
published: true
password: ''
status: publish
categories:
- Software Engineering
tags: []
meta:
  publicize_twitter_user: varokas
  publicize_twitter_url: http://t.co/zcvEIZbkYP
  _wpas_done_328171: '1'
  _publicize_done_external: a:1:{s:7:"twitter";a:1:{i:14437560;b:1;}}
  _edit_last: '12346080'
  _wp_old_slug: agile-thailand-2014-%e0%b9%83%e0%b8%99%e0%b8%84%e0%b8%a7%e0%b8%b2%e0%b8%a1%e0%b8%9d%e0%b8%b1%e0%b8%99-%e0%b8%95%e0%b8%ad%e0%b8%99%e0%b8%97%e0%b8%b5%e0%b9%88-1-%e0%b8%a3%e0%b8%b9%e0%b8%9b%e0%b9%81
  _wpas_skip_328171: '1'
author:
  login: varokas
  email: varokas@panusuwan.com
  display_name: varokas
  first_name: ''
  last_name: ''
---
<p><a href="http://varokas.files.wordpress.com/2014/01/579851_10150863482402371_974468146_n.jpg"><img class="size-full wp-image" id="i-415" alt="Image" src="{{ site.baseurl }}/assets/579851_10150863482402371_974468146_n.jpg?w=650" /></a></p>
<p>มาถึงเดือนมกราคม เราก็เริ่มคุยกันเรื่องจัดงาน Agile Thailand 2014 (เรียกกันว่า ATH2014 แล้วกันนะ) ก็เลยอยากจะคุยกันหน่อยว่าอยากให้งานนี้เป็นยังไงบ้าง และผมก็มีความฝันส่วนตัวเกี่ยวกับงานนี้ในอนาคต</p>
<p>แต่เนื่องการจัดงานนี้ทั้งหมดเป็น self-managed ตั้งแต่ต้นจนจบ (เราภูมิใจมากกับสโกแกนไม่เป็นทางการว่า ใช้อไจล์จัดงานอไจล์) ดังนั้นเลยไม่มีหัวหน้างาน นายใหญ่ หรือ ท่านผู้นำอะไรทั้งนั้น ในฐานะคนที่เริ่มจัดงานของ Agile66 มาตั้งแต่งานแรกจนถึงงานนี้ ถึงจะแม้ว่าผมนับเป็น "รุ่นเก่า" ก็ไม่สามารถกำหนดเด็ดขาดถึงรูปแบบของงานนี้ได้ ขึ้นอยู่กับทีมทั้งหมดว่าจะตัดสินใจให้มันเป็นอย่างไรต่อไป แต่ผมมีข้อเสนอครับ</p>
<p>และนี่คือข้อเสนอของงาน Agile Thailand 2014, #ATH2014 ในฝันของผม</p>
<p><strong>Identity ชัดเจน</strong></p>
<p>สิ่งที่น่าดีใจคือปีๆ หนึ่งเราช่วยจัดงานหลักอย่างน้อยๆ สามงานด้วยกัน อันนี้แบบที่ช่วยจัดเป็นทางการเลยนะ ไม่นับอันที่ไปแจม ไปป่วน</p>
<ol>
<li>Agile Thailand - อันนี้เริ่มมาจากความอยากปล่อยพลังของทีมงาน Agile66 เอง จัดครั้งแรกปี 2012 อไจล์ล้วนๆ อย่างอื่นไม่เกี่ยว จัดตอนกลางๆปี คนมางานมากขึ้นเรื่อยๆ ค่าเข้าถูกเหมือนจะให้เข้าฟรี</li>
<li>Thailand Practical SE - ริเริ่มโดย อ. จิรพันธ์ เป็นเรื่องของวิศวกรรมซอฟต์แวร์ แบบที่เอาคนที่ทำจริงๆ มาพูดให้ฟัง คีย์โน้ตล่าสุดเป็นผู้บริหารจากศูนย์สำรวจระบบสุริยจักรวาลของ นาซ่า มาพูดให้ฟัง เท่มาก มีทั้งคนอไจล์ ไม่อไจล์ แต่เน้นแบบเอาของที่เคยทำมาแชร์ให้ฟัง ครั้งหน้าคงจะเป็นประมาณเดือน 9</li>
<li>Agile Tour Bangkok - เป็นงานเทศกาลอไจล์ที่จัดพร้อมกันทั่วโลก อันนี้เป็นช่วงปลายปี ประมาณเดือน 12 ข้อดีของการไปร่วมจัดเวลาใกล้ๆ กับประเทศอื่นก็คือ จะมีผู้บรรยายชาวต่างชาติบินมาเยอะมาก ล่าสุดน่าจะเกินครึ่งงาน พูดภาษาอังกฤษกันสนุกสนาน สถาณที่จัดหรูหราอลังการขึ้นเรื่อยๆ เพื่อดึงดูดให้ชาวบ้านเค้าอยากบินมา</li>
</ol>
<p>สิ่งที่ผมฝันไว้คือ อยากให้แต่ละงานของเรา มีเอกลักษณ์ของตัวเอง มากกว่า เป็นแค่งาน copy-paste รูปแบบต่อๆกันมา มากกว่าเป็นแค่งานมานั่งฟังให้เกิดแรงบันดาลใจกันปีละสามครั้ง</p>
<p>ผมอยากให้เก็บงาน Agile Tour และ TPSE มันเป็นคงรูปแบบของงานที่เป็นอารมณ์ของงานอินเตอร์ หรูหรา ธุรกิจ ทางการ เข้าถึงคนจำนวนมาก เสริมสร้างแรงบันดาลใจ อันนี้ผมว่าดีแล้ว และควรทำอย่างนี้ต่อไป</p>
<p>แต่ผมอยากให้ Agile Thailand เป็นงานแห่งความอบอุ่น ความสนุกสนาน และการแลกเปลี่ยนความรู้อย่างไม่มีขีดจำกัดครับ</p>
<p><strong>Open Space</strong></p>
<p><a href="http://varokas.files.wordpress.com/2014/01/250612_10151490905033690_605459575_n.jpg"><img id="i-389" alt="Image" src="{{ site.baseurl }}/assets/250612_10151490905033690_605459575_n.jpg?w=650" /></a></p>
<p>ขอเสนอให้จัดงานนี้เป็น open space เต็มตัว</p>
<p>ผมไปเจอรูปแบบงานนี้ครั้งแรกตอนงาน Agile Open Northwest 2012 ที่ Seattle ครับ ลักษณะของงานจะง่ายจนน่าตกใจ คือ เราไม่กำหนดไว้ก่อนเลยครับว่าจะมีใครมาพูดเรื่องอะไรล่วงหน้า แต่กำหนดห้องเปล่าๆไว้หลายๆ ห้อง เป็น slot ห้องละประมาณ 30 คน</p>
<p>แล้วถึงวันงาน ก็ให้คนออกมาประกาศกันว่าอยากจะพูดเรื่องอะไร แล้วก็เอากระดาษไปแปะใน slot ที่กำหนด แล้วคนที่เหลือก็เข้าไปดูว่าอยากจะไปทำอะไรเมื่อไหร่</p>
<p>ผมเรียกเองว่า มันเป็นตลาดนัดของการแลกเปลี่ยนความรู้ความเข้าใจของเรื่องอไจล์ ครับ</p>
<p><strong>ทำไมต้อง open space?</strong></p>
<p>เพราะมันทำให้เกิดอะไรหลายๆ อย่างที่งานอื่นไม่มี จากงาน Agile Open Northwest สิ่งเหล่านี้เป็นของที่ผมเห็นว่ามันเกิดขึ้นเองโดยธรรมชาติไม่ต้องมีใครมากำหนดบอกล่วงหน้า</p>
<ul>
<li>คนที่อยากพูด ไม่ต้องเตรียมล่วงหน้ามากมาย เอา flipchart มาเขียนๆ อธิบายความเข้าใจตัวเอง เหมือนพูดให้เพื่อนฟัง</li>
<li>ใครอยากพรีเซนท์แบบเดิมๆ ก็เอา powerpoint มาปิ้งได้ ก็ไปจองห้องที่มันมี projector ซะ</li>
<li>คนที่อยากรู้เรื่องอะไรมากๆ (เช่น Agile กับ off-shore ทืม ยังไง) แต่ไม่เห็นมีใครพูด ก็เปิดห้องมา แล้วเรียกคนที่สนใจมาจับกลุ่มคุยกัน</li>
<li>ในงานมีคนนึกสนุก เอา session ที่เค้าเข้าไปฟังมาเขียนเป็น mindmap สวยๆ แปะไว้หน้างาน</li>
<li>รูปแบบอื่นๆ ก็มีหลากหลายมาก เล่นเกม​ workshop เขียนโค้ดให้ดู ติว tdd กลุ่มใหญ่ ทดลองเล่น pair programming คนมางานจัดกันเองหมด</li>
<li>บางคนก็เอาเกมอไจล์มาเล่น ผมได้ไปเล่นเรื่อง <a href="https://www.youtube.com/watch?v=5R_DntLIfm4">dot game</a> ก็จากงานนี้</li>
</ul>
<p>งานแบบนี้เปลี่ยนให้งานประชุมเป็นของทุกคน ไม่ยึดติดกับรูปแบบแค่ผู้พูด-ผู้ฟัง คุณอยากฟังอะไร คุณอยากพูดอะไร คุณอยากให้มีอะไร คุณมีสิทธิและอำนาจทั้งหมดที่จะทำให้มันเป็นงานอย่างที่คุณอยากให้มันเเป็น</p>
<p>จงทำให้มันเกิดขึ้น</p>
<p><strong>ความอบอุ่น และ open space</strong></p>
<p><a href="http://varokas.files.wordpress.com/2014/01/382399_10150863497547371_1478682118_n.jpg"><img id="i-454" alt="Image" src="{{ site.baseurl }}/assets/382399_10150863497547371_1478682118_n.jpg?w=650" /></a></p>
<p>ผมขอมั่วเข้าข้างตัวเองว่า งาน Agile Thailand 2012 เป็นงานอไจล์ที่อบอุ่นที่สุดในโลก</p>
<p>มันเป็นงานครั้งแรกของเรา ที่เราเริ่มจากอะไรง่ายๆ จากทุกอย่างที่มีอยู่ ไม่ต้องมีอะไรมากมาย ไม่ต้องคิดถึงแขกบ้านแขกเมือง เชิญคนนั้นคนนี้ หรือต้องมีประชาสัมพันธ์ยิ่งใหญ่ ถึงแม้ว่ารูปแบบเป็นงานประชุมปกติ มีคนพูด-คนฟัง มีแต่พวกเรากันเองมานั่งพูดคุยเล่าเรื่องกันให้ฟัง มันให้อารมณ์เหมือนนั่งกินข้าวคุยกัน แล้วก็เจรจาถกเถียงกัน</p>
<p>มันอาจจะเข้าใจยาก และอธิบายยาก แต่ผมเรียกปัจจัยที่จับต้องไม่ได้นี้ว่า ความอบอุ่น นะ และไม่ว่างาน ATH จะโตขึ้นเท่าไหร่ หรือ จะเป็นอย่างไร ก็อยากให้เก็บสิ่งเหล่านี้ไว้</p>
<p>และถ้างานนี้เป็น open space ผมคิดว่าเราตอบโจทย์นี้ได้ ด้วยรูปแบบที่เราเอื้อให้ทุกคน ถอดยศ ตัวเองเก็บไว้ที่บ้านครับ ที่ทำงานเคยเป็นใครใหญ่แค่ไหน มางานนี้กลายเป็นผู้ร่วมงานคนหนึ่ง เหมือนกับทุกๆ คน อยากรู้ อยากถาม อยากแบ่งปันอะไร อยากให้มีอะไร ทำให้โดยไม่ต้องกลัวครับ ทุกคนมีสิทธิจะพูดและทำเหมือนกัน เวทีไม่ใช่เป็นแค่ของคนไม่กี่คนที่กำหนดไว้</p>
<p>นั่งล้อมวงกัน แล้วจัดมาได้เลย</p>
<p>ปล.​ ใครไม่เชื่อว่าความอบอุ่นมีจริงลองไปดูใน <a href="https://www.facebook.com/media/set/?set=oa.10151015561961998&amp;type=1">อัลบั้มรูปงาน Agile Thailand 2012</a> ได้</p>
<p><strong>Success Criteria</strong></p>
<p>งานนี้จะสำเร็จยิ่งใหญ่มากน้อยแค่ไหน ผมคิดว่ามีตัวชี้วัดหลักที่จะถามจากคนเข้างาน แค่สามข้อเอง</p>
<ul>
<li>มางานนี้แล้วได้ทำอะไรตรงกับที่อยากจะได้ทำหรือไม่ (1 - 5 ดาว)</li>
<li>มางานนี้แล้วได้เรียนรู้อะไรตรงกับที่อยากจะได้เรียนรู้หรือไม่ (1 - 5 ดาว)</li>
<li>มางานนี้แล้วรู้สึกอบอุ่นแค่ไหน (1-5 ดาว)</li>
</ul>
<p><strong>สรุปนะ</strong></p>
<p>ผมฝันว่า Agile Thailand จะเป็นตลาดนัดของความรู้เรื่องอไจล์ครับ ของคนที่มีความรู้ และคนที่อยากจะรู้ มาแลกเปลี่ยนพูดคุยกันอย่างอบอุ่นเป็นกันเองอย่างไม่มีขีดจำกัด</p>
<p>#ATH2014 #openspace #ตลาดนัดความรู้ #อบอุ่น #กันเอง #คุณกำหนดได้</p>
<p><strong>References</strong></p>
<ul>
<li><a href="http://www.agileopennorthwest.com/2014/openspace.php">นิยามของ Open Space</a></li>
<li><a href="https://www.facebook.com/media/set/?set=oa.10151015561961998&amp;type=1">อัลบั้มงาน Agile Thailand 2012</a></li>
<li><a href="https://www.facebook.com/media/set/?set=oa.10151630504091998&amp;type=1">อัลบั้มงาน Agile Thailand 2013</a></li>
<li><a href="https://www.facebook.com/media/set/?set=oa.10151433535836998&amp;type=1">อัลบั้มงาน Agile Open Northwest 2013 - Oregon</a> (ลองดูในคอมเมนท์แต่ละรูปจะมีที่ staff เคยคุยกันไว้)</li>
</ul>
<p>เครดิตรูปขอบคุณช่างภาพทุกคนที่อัพโหลดเข้าคลังรูปของ Agile66 ครับ</p>
<p>มีอะไรเพิ่มเติม เสนอแนะ ติชม หรือ สงสัยอะไรเป็นพิเศษอยากให้ขยาย บอกมาในคอมเมนท์ได้เลยครับ</p>
