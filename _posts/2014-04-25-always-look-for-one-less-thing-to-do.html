---
layout: post
title: Always look for one less thing to do
date: 2014-04-25 00:52:01.000000000 +07:00
type: post
parent_id: '0'
published: true
password: ''
status: publish
categories:
- Software Engineering
tags: []
meta:
  _edit_last: '12346080'
  publicize_twitter_url: http://t.co/vx9kmLFoVX
  publicize_twitter_user: varokas
  _wpas_done_328171: '1'
  _publicize_done_external: a:1:{s:7:"twitter";a:1:{i:14437560;b:1;}}
  _wpas_skip_328171: '1'
author:
  login: varokas
  email: varokas@panusuwan.com
  display_name: varokas
  first_name: ''
  last_name: ''
---
<p><a href="http://varokas.files.wordpress.com/2014/04/1780352_10152264722918690_1862834444_o.jpg"><img class="alignnone size-full wp-image-506" src="{{ site.baseurl }}/assets/1780352_10152264722918690_1862834444_o.jpg" alt="1780352_10152264722918690_1862834444_o" width="584" height="438" /></a></p>
<p>ช่วงนี้ก็ใกล้งาน Agile (Open) Thailand 2014 เข้ามาเต็มที่แล้ว ก็เลยเอาโน้ตเก่าๆ ลายมือไก่เขี่ย อ่านรู้เรื่องบ้างไม่รู้เรื่องบ้าง ที่เคยไปในงาน Agile Open Northwest มาอ่านดู ก็มาสะดุดกับที่ประโยคนี้พอดีครับ Diana Larsen พูดกับทุกคนในงานว่า คำขวัญของการจัดงานสัมนาแบบ open space เนื่ยคือ "Always look for one less thing to do"<!--more--></p>
<h2>A Closed Loop</h2>
<p>การจัดงานโดยทั่วไป เราต้องห่วงคนเข้างาน ห่วงคนพูด ห่วงคนฟัง ห่วงข้าว น้ำ ปลา อาหาร ห่วงเสื้อต้องขาย ห่วงว่าทุกคนจะต้องมีห้องให้พอให้พร้อม ห่วงว่าห้องมันต้องพอคนมาฟัง ห่วงว่าหัวข้อสนใจแล้วไม่มีใครมาฟังจะทำยังไง</p>
<p>เราจะในโลกของการควบคุม ที่ทุกอย่างมันต้องสมบูรณ์แบบ เรามีเทคโนโลยีและความรู้มากมายที่จะพยากรณ์สิ่งที่เกิดขึ้น แต่อย่างไรสิ่งที่คนเดียวทำได้มันจำกัด ทุกครั้งที่เราวางแผนกำหนดการ จัดการความเสี่ยง มันคือการเล่นพนันกับอนาคตว่า สิ่งใดบ้างจะเกิดขึ้น มันคือการสร้างทางเลือกเผื่อมากมายที่จะรอบรับสิ่งที่จะเกิดหรือไม่เกิดขึ้น</p>
<p>หนักๆ เข้าก็กลายเป็นการดันคนให้เข้าไปอยู่ในกรอบที่ตัวเองวางแผนกำหนดไว้ ถึงกำหนดก็ต้องจบ หมดเวลาก็ต้องไป จัดอะไรไว้ก็ต้องทำ</p>
<h2>An Open Space</h2>
<p>เราลืมมักจะไปว่า พลังมันมีอยู่มากมายจากกลุ่มคนที่มารวมตัวกัน มนุษย์เป็นสัตว์ที่ปรับตัวได้เก่งสุดยอด ถ้าคนเราเมื่อมีจุดหมายร่วมกันแล้ว ก็จะพยายามปรับใช้สภาพแวดล้อมใกล้ๆ ตัว ให้เกิดประโยชน์สูงสุดได้เอง สิ่งเหล่านี้ผมเห็นว่ามันเกิดขึ้นเองโดยธรรมชาติ ในงานที่เคยไปมาโดยไม่ต้องมีใครมาจัดตั้งกัน</p>
<ul>
<li>ถ้าห้องมันไม่พอ หรือ ห้องมันไม่เหมาะ ก็เช็ดโต๊ะกลมกินข้าว มาจับคู่นั่งสอน pair กัน</li>
<li>หัวข้อไหนไม่มี ก็เปิดหัวข้อมา เรียกคนที่เก่งๆ มาช่วยสอนหน่อย (คนสนใจเยอะ)</li>
<li>หัวข้อไหนยังไม่เคลีย เรียกให้มาฉายซ้ำ เจาะลึก</li>
<li>นั่งคุยกัน เอา laptop มาโชว์ผลงาน ถกเถียงกันเรื่องภาษาใหม่ๆ</li>
<li>ชวนกันไปกินข้าวเย็นคุยต่อ ยังไม่หายมันส์</li>
</ul>
<p>ทุกคนเอาประสบการณ์แต่ละด้านต่างมุมมองเข้ามาผสมกัน เติมเต็มกัน ทุกคนอยากมีสิ่งที่ตัวเองรู้มาแบ่งปันกัน ถ่ายทอดให้กัน มาสอนกัน</p>
<p>ทั้งหมดนี้กลุ่มคนในงานได้เองโดยไม่ต้องจัดกำหนดการอะไรล่วงหน้า !!</p>
<h2>Look for less to do, look for more to learn</h2>
<p>ในฐานะคนจัดงาน ต้องย้ำเสมอว่า ลองถอยออกมาให้มากๆ ลองกล้าเปิดห้องโล่งๆ 10 ห้อง ให้คน 200 คน จัดการกันว่า อะไรเป็นสิ่งที่ดีที่สุดสำหรับพวกเขา อะไรเป็นวิธีที่ดีที่สุดในการจัดห้อง หัวข้ออะไรที่ควรจะมี ควรเข้า ไม่เข้า อะไรที่เหมาะกับตัวเอง ทุกคนกำหนดได้ว่าจะแบ่งปันความรู้กันได้อย่างดีที่สุดอย่างไร ผ่านกติการ่วมกันง่ายๆ นิดเดียว (เหมือนทีมอไจล์ใหญ่ๆ เลยป่ะ)</p>
<p>ครั้งนี้มันอาร์ตมาก ครั้งหน้าค่อยมาต่อเรื่อง วิธีการจัดงานและกฎง่ายๆ ของ open space กันครับ :-)</p>
